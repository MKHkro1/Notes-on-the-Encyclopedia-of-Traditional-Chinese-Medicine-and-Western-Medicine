妇人宿有癥病，经断未及三月，而得漏下不止，胎动在脐上者，为癥痼害。妊
娠六月动者，前三月经水利时，胎也。下血者，后断三月衃也。
所以血不止者，其癥不去故也，当下其癥，桂枝茯苓丸主之。

师曰：妇人有漏下者，有半产后因续下血都不绝者，有妊娠下血者，假令妊娠腹中痛，为胞阻，胶艾汤主之。

妇人怀娠，腹中㽲痛，当归芍药散主之。

妊娠呕吐不止，干姜人参半夏丸主之。